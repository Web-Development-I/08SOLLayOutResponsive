<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Trans-atlantische slavenhandel</title>
  <link rel="stylesheet" href="css/main.css" />
</head>

<body>
  <main>
    <h1>Trans-<span>atlantische</span> slavenhandel</h1>
    <figure>
      <img src="images/Triangle_trade2.png" alt="Triangle trade">
      <figcaption>De Driehoekshandel</figcaption>
    </figure>

    <p>De trans-Atlantische slavenhandel was de handel in slaven uit Afrika naar Amerika, bedreven door Europeanen. Het
      was de middenpassage van de driehoekshandel en speelde zich af tussen 1525 en 1867, waarbij het hoogtepunt lag in
      de
      achttiende eeuw en de eerste helft van de negentiende eeuw. Het is de grootste gedwongen migratie uit de
      geschiedenis en door de Verenigde Naties verklaard tot wat nu een misdaad tegen de mensheid zou zijn geweest. </p>
    <p>
      De Atlantische slavenhandel ontstond niet uit het niets. Al eeuwenlang was er in Afrika handel in slaven,
      Afrikanen
      verkochten buitgemaakte krijgsgevangenen aan Afrikaanse en Arabische handelaren. Gedurende de vijftiende en
      zestiende eeuw groeide in Europa zowel de behoefte aan dwangarbeiders, vooral in de toen net bezette nieuwe
      koloniën. In de late vijftiende en in de zestiende eeuw werden vanuit Afrika enkele duizenden slaven per jaar
      getransporteerd. De behoefte aan arbeid op de suiker- en tabaksplantages in de nieuwe kolonies in Amerika en het
      tekort aan vrije arbeid vanuit Europa deed de trans-Atlantische slavenhandel steeds verder aanzwellen. Omstreeks
      het
      midden van de zeventiende eeuw – toen de suikerteelt in het Caribisch gebied goed tot ontwikkeling kwam – nam de
      slavenhandel explosief toe. Tegen 1700 werden vijftigduizend slaven per jaar getransporteerd. De opbrengsten
      brachten in Europa een verhoogde welvaart en een manier om de handelsbalans met Azië beter in evenwicht te
      krijgen.
      Het droeg met de ontwikkeling van het Atlantische systeem sterk bij aan de Europese expansie en daarmee aan de
      ontwikkeling van het kapitalisme.
    </p>

    <p>
      Dit ging echter gepaard met grote menselijke tragedies. In de loop der eeuwen werden door slavenjagers tientallen
      miljoenen mensen tot slaaf gemaakt; een groot deel daarvan maakten de trans-Atlantische reis richting Noord- en
      Zuid-Amerika en het Caribisch gebied. Velen stierven al voor zij verkocht konden worden voor transport; naar
      schatting
      werden tussen de elf en veertien miljoen slaven tijdens deze diaspora verscheept naar het Westen. Gemiddeld kwam
      zo'n
      15% van de slaven te overlijden tijdens de reis.
    </p>
    <p>
      Gebaseerd op het Wikipedia-artikel <cite><a
          href="https://nl.wikipedia.org/wiki/Trans-Atlantische_slavenhandel">Trans-Atlantische slavenhandel</a></cite>
    </p>
  </main>

</body>

</html>